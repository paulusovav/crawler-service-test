[![Untitled UI logotext](https://cdn.prod.website-files.com/5fd8d7e335bc94e173251786/65a44fe0ebd8f41bc4d6060a_bh%20logo.svg)](https://www.bellhurry.com/)

[služby](https://bellhurry.com/#services) [trendletter](https://www.bellhurry.com/trendletter) [blog](https://www.bellhurry.com/blog) [kariéra](https://bellhurry.notion.site/Kari-ra-v-bell-hurry-6f9b80592f0a42c98cdc96e4cc5aac5c?pvs=74) [kontakt](https://www.bellhurry.com/blog/pristupnost-jako-konkurencni-vyhoda-firem#cta-banner) [EN](https://www.bellhurry.com/en)

## Přístupnost jako konkurenční výhoda firem

Honza Tůma

Přečteno za 2 minuty

![](https://cdn.prod.website-files.com/5fd907db02e529a236a5a59e/67865b8bda10c464db188a55_WCAG%20u%CC%81vod%20COV.png)

![](https://cdn.prod.website-files.com/5fd8d7e335bc94e173251786/6638cce80f7e3410505caab5_chevron-down.svg)

Obsah článku:

[1\. Legislativa](https://www.bellhurry.com/blog/pristupnost-jako-konkurencni-vyhoda-firem#1-legislativa)

[2\. Image firmy](https://www.bellhurry.com/blog/pristupnost-jako-konkurencni-vyhoda-firem#2-image-firmy)

[3\. Širší zásah trhu](https://www.bellhurry.com/blog/pristupnost-jako-konkurencni-vyhoda-firem#3-sirsi-zasah-trhu)

[4\. Lepší pozice ve vyhledávačích](https://www.bellhurry.com/blog/pristupnost-jako-konkurencni-vyhoda-firem#4-lepsi-pozice-ve-vyhledavacich)

[5\. Snížení nákladů](https://www.bellhurry.com/blog/pristupnost-jako-konkurencni-vyhoda-firem#5-snizeni-nakladu)

[Jak pomáháme firmám vytvářet přístupné produkty](https://www.bellhurry.com/blog/pristupnost-jako-konkurencni-vyhoda-firem#jak-pomahame-firmam-vytvaret-pristupne-produkty)

![](https://cdn.prod.website-files.com/5fd8d7e335bc94e173251786/661c4022533d0a6b18c0be51_verca.jpeg)

Honza Tůma

UX Designér

‎ ‎ ‎ ‎ Koncept přístupnosti říká, že každý digitální produkt by měl být udělaný tak, aby ho dokázal použít kdokoli a odkudkoli. V praxi to znamená, že web nebo aplikace jsou navrženy pro všechny uživatele, včetně těch, kteří mají (nejen) zdravotní hendikep.

Tento koncept není nijak nový. Jen dříve se řešila spíše technická část problematiky, tedy optimalizace pro vyhledávače a roboty (SEO), ale s rostoucím důrazem na inkluzi se pozornost přesouvá čím dál více na živé uživatele.

A protože uživatelé jsou zároveň zákazníci, **stává se z přístupnosti konkurenční výhoda.**

‍

💡 Ještě váháte, jestli ve firmě přístupnost řešit?

Pojďme se společně podívat na 5 argumentů, proč byste určitě měli.

‍

## **1\. Legislativa**

Přístupnost bude pro firmy brzy povinná. Evropská unie totiž bude od června 2025 vyžadovat, aby digitální produkty splňovaly nový [standard WCAG 2.2](https://www.w3.org/TR/WCAG22/), alespoň na úrovni kritérií AA.

Tento požadavek pak do českého práva zavádí zákon č. 424/2023 Sb. Legislativa se bude nově týkat také bank, pojišťoven, operátorů a dopravců. Nedodržením normy hrozí firmám **pokuty až do výše 10 milionů Kč.**

## **2\. Image firmy**

Přístupnost není jen o dodržování předpisů – je to především otázka sociální odpovědnosti. Poskytováním přístupných produktů firmy ukazují, že jim záleží na všech uživatelích, včetně těch s postižením.

Etický přístup **zlepšuje reputaci firem a posiluje loajalitu** jejich zákazníků. Firemní značka, která myslí na minoritní část populace, je lidem sympatická.

## **3\. Širší zásah trhu**

Přibližně **15-20 % populace v Česku** má problémy s používáním nepřístupných webů a aplikací.

Počítají se sem nejen lidé se zdravotním postižením (~10 % populace), ale také senioři (~20 % populace). Firmy, které dokážou své produkty zpřístupnit všem uživatelům, tak můžou získat velkou část trhu navíc.

## **4\. Lepší pozice ve vyhledávačích**

Dodržování standardů přístupnosti má **výrazný dopad na SEO.** Weby, které jsou odladěné, správně označené a strukturované, sbírají plusové body u vyhledávačů a vyskakují na vyšších pozicích vyhledávání.

Naopak weby, které přístupné nejsou, Google dlouhodobě penalizuje a cíleně snižuje jejich globální rating.

## **5\. Snížení nákladů**

Pro firmy bývá **násobně levnější řešit přístupnost od počátku vývoje,** než řešit opravy zpětně.

Když jsou požadavky na přístupnost zapracovány už v rané fázi designu, integrace je mnohem hladší a levnější. Naopak zpětná úprava už hotových produktů znamená vždy zásah do kódu, designu i uživatelského rozhraní.

## **Jak pomáháme firmám vytvářet přístupné produkty**

### **1\. GAP analýza**

Zjistíme, jak je na tom váš produkt z pohledu přístupnosti a kde jsou jeho největší bolesti. Váš web nebo aplikaci zauditujeme, najdeme chyby a navrhneme nejlepší postup, co s tím.

K testování používáme automatizované nástroje, kritické části pak kontrolujeme manuálně nebo testujeme přímo s hendikepovanými uživateli. Po 4–6 týdnech od nás dostanete report s konkrétními kroky pro zlepšení.

### **2\. Dlouhodobé vzdělávání**

Naučíme vaše týmy, jak přístupnost dostat do každodenní práce. Zorganizujeme workshopy a školení pro vývojáře, designéry, produkťáky i editory obsahu.

Dokážeme vytvořit také komunitní akce, aby všichni získali o přístupnosti alespoň základní informace. Koncept přístupnosti se pak stane neoddělitelnou součástí firemní kultury.

### **3\. Governance model**

Naučíme vás řídit přístupnost dlouhodobě a bez potřeby externích agentur. Společně nastavíme interní procesy, pravidla a odpovědnosti jednotlivých lidí.

Součástí governance modelu jsou strategické workshopy a pravidelné testování s hendikepovanými.

👉 **Potřebujete s přístupnosti pomoct?** Ozvěte se na [honza.tuma@bellhurry.com](mailto:honza.tuma@bellhurry.com).

Pomůžeme vám vytvářet digitální produkty tak, aby splňovaly aktuální požadavky WCAG a byly přístupné pro všechny potenciální zákazníky.

‍

![Lukáš Zazvonil, šéf společnosti Bell & Hurry.](https://cdn.prod.website-files.com/5fd8d7e335bc94e173251786/669fa1a6bf31c9e365075426_Lukas_IMG_8951%20vel%CC%8Ckej%20vel%CC%8Ckosti.jpeg)

## Pojďme si nezávazně popovídat o vašem produktu

Ozvěte se našemu CEO Lukášovi a potkejte se s naším týmem. Vyzkoušejte si nás na něčem menším, ať máte jistotu, že své peníze investujete správně.

[Napsat e-mail](mailto:lukas.zazvonil@bellhurry.com)

[Naplánovat hovor](https://bellhurry.com/lukaszazvonil)

[lukas.zazvonil@bellhurry.com](https://www.bellhurry.com/blog/pristupnost-jako-konkurencni-vyhoda-firem#)

[**+420 602 689 535**](https://www.bellhurry.com/blog/pristupnost-jako-konkurencni-vyhoda-firem#)

[open lightbox](https://www.bellhurry.com/blog/pristupnost-jako-konkurencni-vyhoda-firem#)

[![Untitled UI logotext](https://cdn.prod.website-files.com/5fd8d7e335bc94e173251786/65984dacd1f3e4f282cec7df_Logo%20(curves).svg)![Logo](https://cdn.prod.website-files.com/5fd8d7e335bc94e173251786/6683d6927d6c5c07704b8a1e_untitled-ui-logo.png)](https://www.bellhurry.com/)

Lazarská 11/6 120 00 Praha 2

Česká republika

IČ 04757831

DIČ CZ04757831

Společnost zapsaná v obchodním rejstříku vedeném Městským soudem v Praze pod spisovou značkou C 253202.

[Jak chráníme vaše osobní údaje](https://www.bellhurry.com/jak-se-starame-o-vase-udaje)