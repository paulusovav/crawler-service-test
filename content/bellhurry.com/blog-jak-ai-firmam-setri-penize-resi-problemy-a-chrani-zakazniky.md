[![Untitled UI logotext](https://cdn.prod.website-files.com/5fd8d7e335bc94e173251786/65a44fe0ebd8f41bc4d6060a_bh%20logo.svg)](https://www.bellhurry.com/)

[služby](https://bellhurry.com/#services) [trendletter](https://www.bellhurry.com/trendletter) [blog](https://www.bellhurry.com/blog) [kariéra](https://bellhurry.notion.site/Kari-ra-v-bell-hurry-6f9b80592f0a42c98cdc96e4cc5aac5c?pvs=74) [kontakt](https://www.bellhurry.com/blog/jak-ai-firmam-setri-penize-resi-problemy-a-chrani-zakazniky#cta-banner) [EN](https://www.bellhurry.com/en)

## Jak AI firmám šetří peníze, řeší problémy a chrání zákazníky

Kateřina Ottmarová

CX & UX

Přečteno za 5 minut

![](https://cdn.prod.website-files.com/5fd907db02e529a236a5a59e/66ab43cf7a38eeeb3059d923_cover%20image%20(4).png)

![](https://cdn.prod.website-files.com/5fd8d7e335bc94e173251786/6638cce80f7e3410505caab5_chevron-down.svg)

Obsah článku:

[AI pro lepší péči](https://www.bellhurry.com/blog/jak-ai-firmam-setri-penize-resi-problemy-a-chrani-zakazniky#ai-pro-lepsi-peci)

[AI jako zachránce](https://www.bellhurry.com/blog/jak-ai-firmam-setri-penize-resi-problemy-a-chrani-zakazniky#ai-jako-zachrance)

[AI jako finanční poradce](https://www.bellhurry.com/blog/jak-ai-firmam-setri-penize-resi-problemy-a-chrani-zakazniky#ai-jako-financni-poradce)

[Budoucnost telefonů s AI](https://www.bellhurry.com/blog/jak-ai-firmam-setri-penize-resi-problemy-a-chrani-zakazniky#budoucnost-telefonu-s-ai)

![](https://cdn.prod.website-files.com/5fd907db02e529a236a5a59e/662aa8101ed4698158d11f74_Ka%C4%8Dka.jpg)

Kateřina Ottmarová

Senior UX Designer

‎ ‎ ‎ ‎ ‎Jak může AI pomoci firmám zlepšit zákaznickou zkušenost a ušetřit náklady? Na to se podíváme v dnešním článku. Nečekejte žádné suché technické čtení. Místo toho si ukážeme zajímavé příklady.

Rozvoj AI byl zlomový pro celou řadu odvětví, kterým se pravidelně věnujeme. Proto jsme se rozhodli vám tentokrát ukázat několik leaderů v různých oblastech, kteří **využívají AI nejen pro snížení nákladů**, ale také pro zlepšení práce svých zaměstnanců a zjednodušení života jejich uživatelů.

## AI pro lepší péči

Jedním z odvětví, kde AI pomáhá bojovat s byrokratickou zátěží je **pojišťovnictví.** Firmám dokáže ušetřit náklady, zaměstnancům čas a klientům může pomoci přeložit složitý jazyk pojištění do lidštiny.

Jedním z leaderů v insurtech odvětví je [zdravotní pojišťovna Oscar](https://www.hioscar.com/). Firma známá svým progresivním přístupem [byla první pojišťovnou, která uzavřela partnerství s OpenAI](https://openai.com/index/oscar/). A na co Oscar AI využívá?

- **Zjednodušuje život personálu**. AI pomáhá dokumentovat a vyhodnocovat klinické záznamy, které jsou často velmi rozsáhlé a složité. Dokumentace jednoho rozhovoru mezi pacientem a lékařem zabere jednomu zaměstnanci přes 20 minut. [Díky OpenAI zkrátil Oscar čas zpracování téměř o 40 %.](https://openai.com/index/oscar/)
- **Je pomocnou rukou pro zdravotní personál**. AI dokáže analyzovat všechny lékařské záznamy pacienta a udělat z nich jednoduché shrnutí. To pomáhá lékařům se rychleji a lépe připravit na schůzku s klientem.
- **Zkracuje dobu řešení reklamací.** AI analyzuje data, lékařské zprávy, fotografie a videa, což urychluje a zpřesňuje celý proces reklamace. Zákazníci díky tomu mohou očekávat rychlejší vyřízení svých požadavků a lepší komunikaci s pojišťovnou.

‍

![](https://cdn.prod.website-files.com/5fd907db02e529a236a5a59e/66ab44082d29cc292bb5794f_66ab351b4f94ba6eccc43f52_Sni%25CC%2581mek%2520obrazovky%25202024-06-27%2520v%25C2%25A019.59.37.png)

AI summaries - rychlé shrnutí z lékařských záznamů pacienta. Zdroj: [hioscar.com](https://www.hioscar.com/ai)

‍

Z vlastních zkušeností víme, že sjednání pojištění majetku může být někdy docela oříšek. [Majetková pojišťovna Hippo](https://www.hippo.com/) se to rozhodla zjednodušit. Už v roce 2019 uzavřela spolupráci s firmou [Arturo](https://www.arturo.ai/) a do svého sjednávače začlenila **platformu pro analýzu majetku** založenou na hlubokém učení umělé inteligence.

‍

![](https://cdn.prod.website-files.com/5fd907db02e529a236a5a59e/66ab44082d29cc292bb57952_66ab3acab46490d10d2f3412_image%25201.png)

Systém Arthuro - analyzuje okolí domu zákazníků pomocí satelitních snímků. Zdroj: [arturo.ai](https://www.arturo.ai/our-platform)

‍

Arturo využívá umělou inteligenci k analýze satelitních, leteckých, dronových a pozemních snímků, aby Hippo mohlo lépe porozumět okolí domu zákazníků. Tím pomáhá vytvářet přesnější a personalizované **nabídky pojištění**.

To zákazníkům šetří čas a úsilí při sjednávání pojištění. Zároveň pomáhá díky přesnému sjednání předcházet podpojištění a zákazník tak ví, že i v případě škody bude vždy dobře ochráněn.

## AI jako zachránce

Zajímavé využití AI pozorujeme napříč různými sektory. A jako ty nejzajímavější nám většinou přijdou ty, které dokážou **zachránit život** a nebo třeba **ochránit živobytí** zákazníků.

Jedním z takových příkladů ze sektoru bankovnictví je novinka, kterou v letošním roce představila [banka Revolut](https://www.revolut.com/). Jedná se o pokročilou funkci detekce podvodů, která chrání zákazníky před podvody s kartami.

‍

![](https://cdn.prod.website-files.com/5fd907db02e529a236a5a59e/66ab44082d29cc292bb5796b_66ab3b7061d069d6230bbb5f_Untitled%2520(8).png)

Funkce AI Scam Revolut - chrání zákazníky před podvody. Zdroj obrázku: [revolut.com](https://www.revolut.com/en-NL/news/revolut_launches_ai_feature_to_protect_customers_from_card_scams_and_break_the_scammers_spell/)

‍

Nová funkce AI-scam dokáže určit, zda platba, kterou zákazník provádí, může být vyvolána **podvodnými aktivitami**. V ten moment Revolut platbu zamítne. Tím chrání zákazníka před dalšími podvody.

Zákazník pak musí poskytnout více informací o transakci, aby se ověřilo, že nejde o podvod. Kromě toho funkce **edukuje uživatele v oblasti podvodných plateb** a ochrany financí.

AI dokonce dokáže zachraňovat životy a zabránit nehodám. S touto funkcí jsme se setkali v sektoru autodopravy u forem poskytující řešení pro flotily. Firma Motive nabízí AI Dashcam do kabiny řidiče a [systém pro analyzování chování řidičů i vozidla](https://gomotive.com/products/driver-safety/#ai-accuracy). To vede ke snížení rizika a **menšímu počtu nehod**.

Systém okamžitě odhalí rizikové chování, jako je používání mobilního telefonu nebo mikrospánek. Poskytne okamžitou zpětnou vazbu prostřednictvím zvukových a vizuálních upozornění.

‍

![](https://cdn.prod.website-files.com/5fd907db02e529a236a5a59e/66ab44082d29cc292bb5794a_66ab3bffd3b5aa2c152ca92a_Sni%25CC%2581mek%2520obrazovky%25202024-06-30%2520v%25C2%25A019.42.02%2520(1).png)

Systém Drivers Safety Motive. Zdroj obrázku: [gomotive.com](https://gomotive.com/products/driver-safety/#ai-accuracy)

‍

Mimo to před pár měsíci společnost Motive uvedla, že letos představí své nové řešení pro bezpečnost řidiče s funkcí první reakce, která v případě vážné kolize **vyšle záchrannou službu**.

Průměrná doba odezvy na volání 911 je 10–19 minut a [úmrtnost může být snížena o 13 % za každou minutu](https://www.ttnews.com/articles/motive-ai-products), kdy se první záchranáři dostanou na místo rychleji.

## AI jako finanční poradce

To, že AI dokáže být velmi dobrý pomocník pro správu financí dokazuje boom fintech startupů, které AI využívají pro lepší a personalizovanější nabídku služeb. Jeden, který stojí za zmínku, je britský startup [Nous.co](http://nous.co/), který se zabývá **náklady na bydlení**.

Podle výzkumu společnosti má [dvě třetiny lidí ve Velké Británii potíže s porozuměním svým účtům](https://techcrunch.com/2023/07/20/what-happened-when-nous-co-hooked-up-generative-ai-to-its-users-household-bills/?guccounter=1) za energie a pouze 15 % uvádí, že si je pořádně čtou.

Proto Nous vytvořil AI asistenta (ve spolupráci s OpenAI), který má uživatelům pomoci **porozumět svým účtům za domácnost** (jako jsou energie, operátoři, pojištění atd.). Upozorní zákazníky na nesrovnalosti a pomůže jim ušetřit za zbytečně drahé výdaje.

‍

![](https://cdn.prod.website-files.com/5fd907db02e529a236a5a59e/66ab44082d29cc292bb5793f_66ab3cd413ae15de6a0d2cb6_Untitled%2520(9).png)

Nous app. Zdroj obrázku: [nous.co](https://www.nous.co/blog/from-ai-tool-helps-households-save-money-on-bills)

Nous tvrdí, že díky svému systému řízenému umělou inteligencí může nyní domácnostem [ušetřit až 1 000 liber ročně](https://techcrunch.com/2023/07/20/what-happened-when-nous-co-hooked-up-generative-ai-to-its-users-household-bills/) nebo více.

![](https://cdn.prod.website-files.com/5fd907db02e529a236a5a59e/66ab44082d29cc292bb57928_6630d3bd140493db78012adf_Devider.png)

Nakupování online může být občas frustrující a vyčerpávající. Musíte procházet tisíce produktů a porovnávat ceny v různých obchodech. Klarna proto ve spolupráci s OpenAI [navrhla nákupního poradce, který to umožňuje](https://openai.com/index/klarna/). AI tak uživatelům najde ideální produkt za výhodnou cenu. Kromě toho nabízí také rozšířené funkce asistenta, který vám může pomoci lépe porozumět výdajům a nebo vám pomůže například s vrácením zakoupeného produktu.

‍

![](https://cdn.prod.website-files.com/5fd907db02e529a236a5a59e/66ab44082d29cc292bb5793a_66ab3d654934f5adebb85967_Untitled%2520(10).png)

AI asistent Klarna. Zdroj obrázku: [openai.com](https://openai.com/index/klarna/)

‍

Kromě toho také nabízí možnost skenovat produkty přímo v kamenné prodejně (nebo přes výlohu) a zjistit **detailní informace o produktu**, možnosti nákupu produktu v jiných variacích online atd.

‍

![](https://cdn.prod.website-files.com/5fd907db02e529a236a5a59e/66ab44082d29cc292bb57960_66ab3da5cc59b7b7e65811d3_Untitled%2520(11)%2520(1).png)

Funkce Watch and shop Klarna. Zdroj obrázku: [klarna.com](https://www.klarna.com/international/press/klarna-taps-ai-for-human-shopping-experience-in-a-major-autumn-product-launch/)

## Budoucnost telefonů s AI

Na závěr vám nabídneme pohled do high-tech budoucnosti mobilních telefonů a firem v oblasti telekomunikací.

Je léto a někteří z vás určitě ještě plánují dovolenou. Představte si, že chcete letět třeba do Itálie. Co všechno musíte zařídit a jaké všechny aplikace potřebujete otevřít? Letenky koupíte v aplikaci Kiwi, hotel si zabookujete přes Booking app, pojištění si sjednáte v mobilní aplikaci své pojišťovny a peníze si proměníte na Revolutu. Celkem jste otevřeli minimálně 4 aplikace. Co kdyby budoucnost telefonů znamenala, že vám bude stačit jen AI pomocník v telefonu a všechno to za vás zařídí?

Německý Telekom (ve spolupráci s Qualcomm a [Brain.ai](http://brain.ai/)) přišel tento rok se zajímavým konceptem **smartphonu** s umělou inteligencí **bez aplikací**.

‍

![](https://cdn.prod.website-files.com/5fd907db02e529a236a5a59e/66ab44092d29cc292bb57971_66ab3e33f464e24ef770d560_Untitled%2520(12).png)

Zdroj obrázku: [telekom.com](https://www.telekom.com/en/media/media-information/archive/deutsche-telekom-frees-smartphones-from-apps-1060272)

‍

Stejnému vnímání telefonu se blíží také další jako například mladá technologická firma Nothing. Jejich CEO věří, že budoucnost telefonů bude osvobozená od aplikací.

‍

Let's talk about AI - YouTube

[Photo image of Nothing](https://www.youtube.com/channel/UCuVQmkiETvqmLviDcBtQw4A?embeds_referring_euri=https%3A%2F%2Fwww.bellhurry.com%2F)

Nothing

1.13M subscribers

[Let's talk about AI](https://www.youtube.com/watch?v=zurJakIG1FA)

Nothing

Search

Info

Shopping

Tap to unmute

If playback doesn't begin shortly, try restarting your device.

You're signed out

Videos you watch may be added to the TV's watch history and influence TV recommendations. To avoid this, cancel and sign in to YouTube on your computer.

CancelConfirm

Share

Include playlist

An error occurred while retrieving sharing information. Please try again later.

Watch later

Share

Copy link

Watch on

0:00

/
•Live

•

[Watch on YouTube](https://www.youtube.com/watch?v=zurJakIG1FA "Watch on YouTube")

‍

Umělá inteligence mění pravidla hry nejen ve světě pojišťovnictví, bankovnictví a autodopravy. Zůstaňte ve hře i vy. Inspirujte se u firem jako Oscar, Hippo, Revolut a Motive, o kterých jsme vám dneska vyprávěli.

Díky AI můžete nejen zlepšit zákaznickou zkušenost vašeho produktu a snížit své náklady, ale také přijít s inovacemi, které zachraňují životy.

![](https://cdn.prod.website-files.com/5fd907db02e529a236a5a59e/66ab44082d29cc292bb57928_6630d3bd140493db78012adf_Devider.png)

### **Vyzkoumali jsme to za vás**

Pravidelně sledujeme trendy ve financích, pojišťovnictví a telekomunikacích. Držíme v obraze sebe i naše klienty. A rozhodli jsme se, že se s částí našich výzkumů podělíme i s vámi. Podobných příkladů, jako jsou v tomto článku, máme stovky. Těšte se na další díl.

### **Máte co dodat? Nebo chcete detailnější vhled do našich výzkumů?**

Ozvěte se mi na [katerina.ottmarova@bellhurry.com](mailto:katerina.ottmarova@bellhurry.com).

![Lukáš Zazvonil, šéf společnosti Bell & Hurry.](https://cdn.prod.website-files.com/5fd8d7e335bc94e173251786/669fa1a6bf31c9e365075426_Lukas_IMG_8951%20vel%CC%8Ckej%20vel%CC%8Ckosti.jpeg)

## Pojďme si nezávazně popovídat o vašem produktu

Ozvěte se našemu CEO Lukášovi a potkejte se s naším týmem. Vyzkoušejte si nás na něčem menším, ať máte jistotu, že své peníze investujete správně.

[Napsat e-mail](mailto:lukas.zazvonil@bellhurry.com)

[Naplánovat hovor](https://bellhurry.com/lukaszazvonil)

[lukas.zazvonil@bellhurry.com](https://www.bellhurry.com/blog/jak-ai-firmam-setri-penize-resi-problemy-a-chrani-zakazniky#)

[**+420 602 689 535**](https://www.bellhurry.com/blog/jak-ai-firmam-setri-penize-resi-problemy-a-chrani-zakazniky#)

[open lightbox](https://www.bellhurry.com/blog/jak-ai-firmam-setri-penize-resi-problemy-a-chrani-zakazniky#)

[![Untitled UI logotext](https://cdn.prod.website-files.com/5fd8d7e335bc94e173251786/65984dacd1f3e4f282cec7df_Logo%20(curves).svg)![Logo](https://cdn.prod.website-files.com/5fd8d7e335bc94e173251786/6683d6927d6c5c07704b8a1e_untitled-ui-logo.png)](https://www.bellhurry.com/)

Lazarská 11/6 120 00 Praha 2

Česká republika

IČ 04757831

DIČ CZ04757831

Společnost zapsaná v obchodním rejstříku vedeném Městským soudem v Praze pod spisovou značkou C 253202.

[Jak chráníme vaše osobní údaje](https://www.bellhurry.com/jak-se-starame-o-vase-udaje)