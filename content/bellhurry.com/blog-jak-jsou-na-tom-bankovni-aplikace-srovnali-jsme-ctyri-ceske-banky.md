[![Untitled UI logotext](https://cdn.prod.website-files.com/5fd8d7e335bc94e173251786/65a44fe0ebd8f41bc4d6060a_bh%20logo.svg)](https://www.bellhurry.com/)

[služby](https://bellhurry.com/#services) [trendletter](https://www.bellhurry.com/trendletter) [blog](https://www.bellhurry.com/blog) [kariéra](https://bellhurry.notion.site/Kari-ra-v-bell-hurry-6f9b80592f0a42c98cdc96e4cc5aac5c?pvs=74) [kontakt](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#cta-banner) [EN](https://www.bellhurry.com/en)

## Srovnali jsme mobilní aplikace čtyř českých bank. V čem jsou dobré a co můžou ještě zlepšit?

Tomáš Paulus

CX & UX

Přečteno za 3 minuty

![](https://cdn.prod.website-files.com/5fd907db02e529a236a5a59e/67bb8355c62011c3b537e4f3_benchmark%20bank%20COV.png)

![](https://cdn.prod.website-files.com/5fd8d7e335bc94e173251786/6638cce80f7e3410505caab5_chevron-down.svg)

Obsah článku:

[K čemu je takové srovnání dobré?](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#k-cemu-je-takove-srovnani-dobre)

[Jak jsme banky hodnotili?](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#jak-jsme-banky-hodnotili)

[Co jsme v aplikacích zkoumali?](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#co-jsme-v-aplikacich-zkoumali)

[Nahlédněte do malé části studie:](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#nahlednete-do-male-casti-studie)

[Co z toho plyne?](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#co-z-toho-plyne)

![](https://cdn.prod.website-files.com/5fd907db02e529a236a5a59e/662aa6cfb6452dde8f13e4a6_Tom.jpg)

Tomáš Paulus

Lead designer

‎ ‎ ‎ ‎ Každý rok porovnáváme významné české i zahraniční bankovní aplikace. Zajímá nás především to, jak se v aplikacích liší práce s penězi a jak snadné je jejich používání. Přečtěte si, jak si ve srovnání z roku 2024 vedly Česká spořitelna (George), Moneta (Smart Banka), Air Bank (My Air) a ČSOB (ČSOB Smart).

## K čemu je takové srovnání dobré?

Mobilní aplikace je dnes pro většinu lidí **hlavním způsobem**, jak se spojit se svou bankou. Proto je důležité, aby byla přehledná a **dobře se používala**. Chtěli jsme zjistit, jak se jednotlivé banky s tímto úkolem vypořádaly a kde by mohly své aplikace ještě vylepšit.

## Jak jsme banky hodnotili?

Do hodnocení jsme se pustili systematicky:

- Sestavili jsme seznam **80 kritérií** zaměřených na rychlost, jednoduchost a efektivitu
- Dva **zkušení designéři** nezávisle hodnotili všechny aplikace podle těchto kritérií
- Prozkoumali jsme více než **180 různých funkcí**
- Pořídili jsme přes **800 snímků obrazovky** pro detailní analýzu
- Každou funkci jsme hodnotili podle toho, jak dobře se používá a jak je navržená

## Co jsme v aplikacích zkoumali?

Zaměřili jsme se na všechny důležité části aplikací:

- Dashboard a hlavní menu
- Práci s běžným účtem a platbami
- Správu platebních karet
- Spořicí účty a možnosti spoření
- Hypotéky a půjčky
- Další produkty jako stavební spoření nebo cestovní pojištění
- Způsoby, jak se spojit s bankou
- Správu osobního profilu

## Nahlédněte do malé části studie:

Podívejte se, jak si české banky vedou v přehlednosti hlavní stránky (dashboardu), ve funkcích spořicích účtů a v možnostech kontaktu s bankou.

### Dashboard: Jak banky řeší hlavní obrazovku aplikace

Dashboard je **to první**, co klient po přihlášení do bankovnictví vidí. Na dashboardu je potřeba přehledně zobrazit zůstatky, umožnit rychlé zadání platby a nabídnout snadný přístup k často používaným funkcím. A jak s tímto důležitým prostorem pracují jednotlivé banky?

#### Moneta:

- Jako jediná zobrazuje spořicí obálky hned na úvodní obrazovce
- Nabízí různé možnosti zobrazení informací
- Poskytuje užitečné tipy a informace přímo tam, kde jsou potřeba

#### Air Bank:

- Nabízí přehledné zobrazení příjmů a výdajů
- Všechny bankovní produkty jsou přehledně rozdělené
- Čistý a jednoduchý vzhled, který nepůsobí chaoticky
- Nové nabídky jsou prezentované citlivě a nevtíravě

#### ČSOB:

- Nabízí rychlý přístup k nejčastějším operacím
- Přidává užitečné funkce jako směnárnu u cizoměnových účtů

#### Česká spořitelna:

- Nabízí jednoduché a rychlé vyhledávání
- Umožňuje úpravu barev a ikonek podle vlastního vkusu
- Nepotřebné položky je možné jednoduše skrýt

#### Kde je prostor pro zlepšení?

- Některé dashboardy působí přeplněně
- Ne všechny aplikace mají na dashboardu dostupné vyhledávání
- Při větším množství produktů může být orientace v dashboardu náročnější
- V některých případech jsou na dashboardu nerelevatní informace

![](https://cdn.prod.website-files.com/5fd907db02e529a236a5a59e/67bb812847288418322acf1a_dashboard%20-%20srovna%CC%81ni%CC%81%20bankovni%CC%81ch%20aplikaci%CC%81.png)

Dashboard / Úvodní obrazovka aplikací Air Bank, České spořitelny, Monety a ČSOB

### Spořicí účet: Různé přístupy k odkládání peněz

Spořicí účty a obálky jsou pořád jedním z **nejrozšířenějších způsobů** odkládání peněz. Jak ke spořicím účtům přistupují jednotlivé banky?

#### ČSOB:

- Obálky na spoření jsou hezky graficky zpracované
- Nabízí nastavení pravidelného spoření

#### Česká spořitelna:

- Používá přátelskou a srozumitelnou komunikaci

#### Air Bank:

- Spořicí obálky jsou hned po ruce
- Peníze mezi nimi přesunete jednoduchým přetažením
- Průběh plnění spořicích cílů je dobře viditelný

#### Moneta:

- Nabízí snadné a rychlé přesuny peněz mezi obálkami
- Každá obálka může mít vlastní ikonku

#### Kde je prostor pro zlepšení?

- Převody mezi obálkami někdy trvají dlouho
- Ne všechny aplikace dovolují nastavit si automatické spoření
- Chybí možnost řazení obálek nebo jejich barevného odlišení
- V některých aplikacích je těžší najít, kde se spoření nastavuje
- U některých aplikací chybí jednoduchý přehled postupu k cíli (třeba kolik zbývá našetřit na vysněnou dovolenou)

![](https://cdn.prod.website-files.com/5fd907db02e529a236a5a59e/67bb827fb72f7425ef6acdeb_spor%CC%8Cici%CC%81%20u%CC%81c%CC%8Cet%20-%20srovna%CC%81ni%CC%81%20bankovni%CC%81ch%20aplikaci%CC%81.png)

Spořicí účty v bankovních aplikacích Air Bank, České spořitelny, Monety a ČSOB

‍

‍

### Spojení s bankou: Když potřebujete pomoc

Způsob, jakým se může klient spojit s bankou, je důležitý zejména ve chvíli, kdy něco nefunguje nebo potřebuje poradit:

#### Česká spořitelna:

- Nabízí různé způsoby komunikace - chat, videohovor nebo messenger
- Témata jsou přehledně rozdělená pro rychlou orientaci
- Možnost výběru preferovaného způsobu komunikace
- Důležité funkce jsou dobře viditelné

#### Moneta:

- K dispozici je Messenger nebo klasické kontakty
- Rychlé a jednoduché vyhledávání poboček

#### ČSOB:

- Přehledně uspořádané kontakty

#### Air Bank:

- Jednoduchá a přímá komunikace přes zprávy v aplikaci

#### Kde je prostor pro zlepšení?

- Kontakty jsou u některých aplikací schované hluboko v menu
- Některé operace mají delší dobu načítání
- Výběr komunikačních kanálů je někdy omezený
- Někdy chybí možnost online sjednání schůzky

![](https://cdn.prod.website-files.com/5fd907db02e529a236a5a59e/67bb82f0c62011c3b5377207_kontakty%20-%20srovna%CC%81ni%CC%81%20bankovni%CC%81ch%20aplikaci%CC%81.png)

Kontakty v bankovních aplikacích Air Bank, České spořitelny, Monety a ČSOB

## Co z toho plyne?

Mobilní bankovnictví dnes není jen doplňkem k návštěvě pobočky – je to **hlavní způsob**, jak jsou klienti ve spojení se svou bankou. Proto je kvalita mobilní aplikace pro **celkovou spokojenost klientů** tak zásadní.

Základní bankovní operace, jako posílání plateb, správu platebních karet nebo převody mezi účty, zvládají všechny banky dobře. Rozdíly se objevují jinde:

- V přehlednosti dashboardu a uspořádání informací
- V tom, jak snadno se v aplikaci orientujete
- V možnostech přizpůsobení a dostupnosti často používaných funkcí
- V jednoduchosti komunikace s bankou

Tyto rozdíly nejsou jen kosmetické. Když člověk používá aplikaci denně, i drobné nedostatky můžou **znepříjemnit běžnou správu financí**. Naopak dobře navržená aplikace dokáže bankovnictví výrazně zjednodušit.

\-\-\--

_Máme detailní srovnání bankovních aplikací a víme, kde jsou_ **_příležitosti pro zlepšení_** _. Pomůžeme vám s optimalizací vaší bankovní aplikace. Ozvěte se nám._

_Nejste banka? Nevadí._ **_Pojďme společně udělat podobnou studii_** _i ve vašem segmentu._

‍

![Lukáš Zazvonil, šéf společnosti Bell & Hurry.](https://cdn.prod.website-files.com/5fd8d7e335bc94e173251786/669fa1a6bf31c9e365075426_Lukas_IMG_8951%20vel%CC%8Ckej%20vel%CC%8Ckosti.jpeg)

## Pojďme si nezávazně popovídat o vašem produktu

Ozvěte se našemu CEO Lukášovi a potkejte se s naším týmem. Vyzkoušejte si nás na něčem menším, ať máte jistotu, že své peníze investujete správně.

[Napsat e-mail](mailto:lukas.zazvonil@bellhurry.com)

[Naplánovat hovor](https://bellhurry.com/lukaszazvonil)

[lukas.zazvonil@bellhurry.com](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#)

[**+420 602 689 535**](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#)

[open lightbox](https://www.bellhurry.com/blog/jak-jsou-na-tom-bankovni-aplikace-srovnali-jsme-ctyri-ceske-banky#)

[![Untitled UI logotext](https://cdn.prod.website-files.com/5fd8d7e335bc94e173251786/65984dacd1f3e4f282cec7df_Logo%20(curves).svg)![Logo](https://cdn.prod.website-files.com/5fd8d7e335bc94e173251786/6683d6927d6c5c07704b8a1e_untitled-ui-logo.png)](https://www.bellhurry.com/)

Lazarská 11/6 120 00 Praha 2

Česká republika

IČ 04757831

DIČ CZ04757831

Společnost zapsaná v obchodním rejstříku vedeném Městským soudem v Praze pod spisovou značkou C 253202.

[Jak chráníme vaše osobní údaje](https://www.bellhurry.com/jak-se-starame-o-vase-udaje)