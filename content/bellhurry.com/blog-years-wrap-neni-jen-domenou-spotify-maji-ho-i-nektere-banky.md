[![Untitled UI logotext](https://cdn.prod.website-files.com/5fd8d7e335bc94e173251786/65a44fe0ebd8f41bc4d6060a_bh%20logo.svg)](https://www.bellhurry.com/)

[služby](https://bellhurry.com/#services) [trendletter](https://www.bellhurry.com/trendletter) [blog](https://www.bellhurry.com/blog) [kariéra](https://bellhurry.notion.site/Kari-ra-v-bell-hurry-6f9b80592f0a42c98cdc96e4cc5aac5c?pvs=74) [kontakt](https://www.bellhurry.com/blog/years-wrap-neni-jen-domenou-spotify-maji-ho-i-nektere-banky#cta-banner) [EN](https://www.bellhurry.com/en)

## Year's Wrap není jen doménou Spotify, mají ho i některé banky

Štěpánka Mojžíšová

CX & UX

Přečteno za 3 minuty

![](https://cdn.prod.website-files.com/5fd907db02e529a236a5a59e/6718a9adee5879d83253cbaa_S%CC%8Cte%CC%8Cpa%CC%81nka%20Mojz%CC%8Ci%CC%81s%CC%8Cova%CC%81%20-%20Years%20Wrap%20-%20Cover.png)

![](https://cdn.prod.website-files.com/5fd8d7e335bc94e173251786/6638cce80f7e3410505caab5_chevron-down.svg)

Obsah článku:

![](https://cdn.prod.website-files.com/5fd907db02e529a236a5a59e/662aa70e9c3ce3c40bfa665e_Stepanka.jpg)

Štěpánka Mojžíšová

UX Researcher

‎ ‎ ‎ ‎ ‎S koncem roku přichází oblíbený „Year in Review“ nebo „Wrap“ na různých digitálních platformách. Tyto souhrny poskytují uživatelům přehled jejich aktivit a preferencí za uplynulý rok, nabízejí nostalgický pohled zpět a zároveň doporučení pro budoucí obsah. Zmapovali jsme hlavní wrap-up služby na různých typech platforem za minulé roky a teď se o část z nich podělíme s vámi.

### Streamovací Služby

Spotify je průkopníkem a pravděpodobně nejpopulárnější platformou, co se týče shrnutí na konci roku. [Spotify Wrapped](https://www.spotify.com/us/wrapped/), který funguje už 10 let, poskytuje uživatelům detailní přehled jejich poslechových návyků, včetně nejoblíbenějších písní, interpretů, žánrů a celkového času poslechu.

Tato funkce je dostupná jak na mobilních zařízeních, tak na desktopu a využívá ji přibližně třetina uživatelů – tedy **přes 156 milionů lidí ročně**. Kromě osobních statistik Spotify také zveřejňuje **globální trendy**, které poskytují přehled o nejoblíbenější hudbě po celém světě.

‍

![](https://cdn.prod.website-files.com/5fd907db02e529a236a5a59e/6718a562073e157a4bf34a3e_6718a458f9fbab366a09664b_Spostify%2520Years%2520Wrap.png)

Year's Wrap od Spotify

‍

Další streamovací služby jako Hulu a HBO Max nabízejí roční souhrny - počet shlédnutých filmů a epizod seriálů. Jiné platformy jako Mubi a Google TV se zaměřují **spíše na celkové statistiky nejsledovanějšího obsahu**, než na personalizované wrapy.

‍

![](https://cdn.prod.website-files.com/5fd907db02e529a236a5a59e/6718a562073e157a4bf34a49_6718a4b023942717aff26b63_Google%2520TV%2520roc%25CC%258Cni%25CC%2581%2520pr%25CC%258Cehled.png)

Google TV řoční přehled

‍

### Gaming

Spoustu příkladů ročních shrnutí najdeme v herním průmyslu. [Playstation's Wrap Up](https://www.bellhurry.com/blog/years-wrap-neni-jen-domenou-spotify-maji-ho-i-nektere-banky#) a [Xbox's Year in Review](https://www.xbox.com/en-US/year-in-review) nabízejí hráčům statistiky o nejhranějších hrách, celkovém počtu hodin hraní a dosažených úspěších během roku.

Steam poskytuje podobnou službu se svým [Steam Replay](https://store.steampowered.com/news/app/593110/view/3646257819398517212), který umožňuje hráčům reflektovat jejich rok hraní a **sdílet své úspěchy** s přáteli.

### Sociální Sítě

Na sociálních sítích se s wrapy v posledních letech tak často nesetkáváme, objevují se jen na Instagramu a Snapchatu, [specifický wrap má i Reddit](https://www.reddit.com/r/redditwrapped/). Instagram umožňuje uživatelům vytvářet personalizované reely z jejich nejlepších momentů roku, které mohou upravit a sdílet.

Snapchat nabízí automaticky generovaný souhrn na základě četnosti a angažovanosti uživatelových snapů s důrazem na **klíčové momenty a interakce** během roku.

### Klíčové součásti wrapů

Roční wrapy obvykle obsahují několik funkcí:

1. **Statistiky**: Detailní přehledy o uživatelské aktivitě, jako jsou hodiny poslechu, nejhranější hry nebo nejsledovanější seriály.
2. **Doporučení**: Návrhy na nový obsah na základě uživatelských preferencí.
3. **Generované persony**: Zábavné souhrny, které popisují uživatelské návyky a preference osobitým způsobem.
4. **Možnosti sdílení**: rychlý způsob jak uživatelé mohou sdílet své statistiky a highlighty na sociálních sítích.

### Roční wrapy v bankovnictví

Každým rokem přináší roční souhrny další aplikace, takže se dá očekávat, že do budoucna budou tyto funkce ještě **sofistikovanější a personalizovanější**.

Je potřeba ale myslet na to, že v některých segmentech je potřeba s analytikou a personalizací opatrně - negativní feedback sklidilo mobilní bankovnictví Monzo nebo Chase bank - zobrazování útraty uživatelů a porovnávání nákupů napříč kategoriemi se **nesetkalo u všech uživatelů s nadšením**.

Infromace o tom, v jakém obchodě jste za minulý rok utratili největší sumy, mohou někteří uživatelé vnímat jako příliš velký zásah do soukromí.

Revolut k ročnímu shrnutí přistupuje hravou formou - **nechává uživatele tipovat a vyhýbá se doporučování dalšího chování**.

‍

![](https://cdn.prod.website-files.com/5fd907db02e529a236a5a59e/6718a563073e157a4bf34a64_6718a4fb60575fe5aa1b202e_Roc%25CC%258Cni%25CC%2581%2520shrnuti%25CC%2581%2520Revolutu.png)

Roční shrnutí Revolutu

‍

### U kterých služeb se ještě můžete s ročními wrapy setkat?

Nejvíc se objevují mezi streamingovými platformami a v herním průmyslu. Nemusí jít nutně o herní konzole, velmi bohatý wrap nabízela v minulém roce třeba šachová platforma [Chess.com](http://chess.com/).

Kromě herních aplikací, jako je třeba Duolingo, se wrapy objevují i u jiných služeb, které uživatelé pravidelně během roku používají. Logicky se nabízejí aplikace z oblasti produktivity, fitness a zdraví (Apple Heatlh), výjimkou nejsou ale ani taxislužby (Cabify).

‍

![](https://cdn.prod.website-files.com/5fd907db02e529a236a5a59e/6718a562073e157a4bf34a46_6718a542ed6161ff9125130a_Roc%25CC%258Cni%25CC%2581%2520shrnuti%25CC%2581%2520Cabify.png)

Roční shrnutí Cabify

‍

Roční wrapy se staly oblíbenou tradicí na různých digitálních platformách. Nabízejí uživatelům zábavný a zajímavý pohled na jejich rok. Ať už jde o hudbu, gaming nebo sociální sítě, tyto souhrny nám **pomáhají reflektovat naše návyky** a těšit se na nové objevy v nadcházejícím roce. Uživatelé také často své souhrny **sdílí s ostatními** a cítí se s danou službou **více propojeni**.

‍

Detailní analýzu wrapů jsme připravili pro našeho klienta z oblasti telekomunikací.  Pokud i vás zajímá, kde všude se s ročními wrapy můžete setkat a **jakými vychytávkami se inspirovat u vašeho produktu**, obraťte se na nás, rádi i vám připravíme srovnání příkladů z Česka i ze světa.

‍

![Lukáš Zazvonil, šéf společnosti Bell & Hurry.](https://cdn.prod.website-files.com/5fd8d7e335bc94e173251786/669fa1a6bf31c9e365075426_Lukas_IMG_8951%20vel%CC%8Ckej%20vel%CC%8Ckosti.jpeg)

## Pojďme si nezávazně popovídat o vašem produktu

Ozvěte se našemu CEO Lukášovi a potkejte se s naším týmem. Vyzkoušejte si nás na něčem menším, ať máte jistotu, že své peníze investujete správně.

[Napsat e-mail](mailto:lukas.zazvonil@bellhurry.com)

[Naplánovat hovor](https://bellhurry.com/lukaszazvonil)

[lukas.zazvonil@bellhurry.com](https://www.bellhurry.com/blog/years-wrap-neni-jen-domenou-spotify-maji-ho-i-nektere-banky#)

[**+420 602 689 535**](https://www.bellhurry.com/blog/years-wrap-neni-jen-domenou-spotify-maji-ho-i-nektere-banky#)

[open lightbox](https://www.bellhurry.com/blog/years-wrap-neni-jen-domenou-spotify-maji-ho-i-nektere-banky#)

[![Untitled UI logotext](https://cdn.prod.website-files.com/5fd8d7e335bc94e173251786/65984dacd1f3e4f282cec7df_Logo%20(curves).svg)![Logo](https://cdn.prod.website-files.com/5fd8d7e335bc94e173251786/6683d6927d6c5c07704b8a1e_untitled-ui-logo.png)](https://www.bellhurry.com/)

Lazarská 11/6 120 00 Praha 2

Česká republika

IČ 04757831

DIČ CZ04757831

Společnost zapsaná v obchodním rejstříku vedeném Městským soudem v Praze pod spisovou značkou C 253202.

[Jak chráníme vaše osobní údaje](https://www.bellhurry.com/jak-se-starame-o-vase-udaje)