[![Untitled UI logotext](https://cdn.prod.website-files.com/5fd8d7e335bc94e173251786/65a44fe0ebd8f41bc4d6060a_bh%20logo.svg)](https://www.bellhurry.com/)

[služby](https://bellhurry.com/#services) [trendletter](https://www.bellhurry.com/trendletter) [blog](https://www.bellhurry.com/blog) [kariéra](https://bellhurry.notion.site/Kari-ra-v-bell-hurry-6f9b80592f0a42c98cdc96e4cc5aac5c?pvs=74) [kontakt](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#cta-banner) [EN](https://www.bellhurry.com/en)

## Proč by se firmy měly zajímat o udržitelnost a sociální odpovědnost?

Kateřina Ottmarová

CX & UX

Přečteno za 4 minuty

![](https://cdn.prod.website-files.com/5fd907db02e529a236a5a59e/6734746add9fcf13287ba56a_Proc%CC%8C%20by%20se%20firmy%20me%CC%8Cly%20zaji%CC%81mat%20o%20udrz%CC%8Citelnost%20a%20socia%CC%81lni%CC%81%20odpove%CC%8Cdnost_-CI.png)

![](https://cdn.prod.website-files.com/5fd8d7e335bc94e173251786/6638cce80f7e3410505caab5_chevron-down.svg)

Obsah článku:

[Jak udržet loajalitu díky zodpovědnému businessu](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#jak-udrzet-loajalitu-diky-zodpovednemu-businessu)

[Dobročinné aktivity a zapojení klientů](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#dobrocinne-aktivity-a-zapojeni-klientu)

[Etické bankovnictví a zodpovědné finance](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#eticke-bankovnictvi-a-zodpovedne-finance)

[Vyzkoumali jsme to za vás](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#vyzkoumali-jsme-to-za-vas)

[Máte co dodat? Nebo chcete detailnější vhled do našich výzkumů?](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#mate-co-dodat-nebo-chcete-detailnejsi-vhled-do-nasich-vyzkumu)

![](https://cdn.prod.website-files.com/5fd907db02e529a236a5a59e/662aa8101ed4698158d11f74_Ka%C4%8Dka.jpg)

Kateřina Ottmarová

Senior UX Designer

‎ ‎ ‎ ‎ ‎Dnešní zákazníci, investoři i zaměstnanci stále více očekávají, že firmy budou aktivně přispívat k udržitelnosti. Tento tlak podporují také evropské předpisy, které vyžadují, aby firmy byly odpovědné a transparentní v oblasti životního prostředí a společenské odpovědnosti. A jak na to firmy reagují? Pro mnohé z nich to není jen povinnost, ale i příležitost.

Ve světě, kde spotřebitelé čím dál více hodnotí značky podle jejich přístupu k udržitelnosti, se odpovědné podnikání stává klíčovým prvkem konkurenceschopnosti.

Jak tedy můžete využít tento trend k budování loajality zákazníků a zajištění svého postavení na trhu? Na to se podíváme v dnešním článku.

## **Jak udržet loajalitu díky zodpovědnému businessu**

Sociální odpovědnost a udržitelnost firem není jen o plnění povinností, ale i o tom, jak mohou pozitivně ovlivnit své zákazníky. A těm tato témata rozhodně nejsou lhostejná.

Až **40% českých spotřebitelů nakupuje více od značek s odpovědným přístupem** a až 27% přestalo nakupovat nějakou značku či využívat službu, z důvodu jejich postoje vůči ekologickým a společenským tématům. [To ukázal výzkum agentury CBRE z letošního roku](https://www.cbre.cz/press-releases/spotrebitelsky-pruzkum-cbre).

Udržitelnost a sociální odpovědnost firmy tak ovlivňuje jak loajalitu zákazníků, tak ochotu zaplatit za daný produkt. Podle výzkumu Ipsos je až [52 % českých spotřebitelů ochotných si za odpovědný nebo udržitelný produkt připlatit,](https://www.ipsos.com/cs-cz/udrzitelnost-nebo-cena) nicméně spíše symbolických 5-10 % navíc oproti běžné ceně.

‍

> [Světově je až 88 % spotřebitelů loajálnější k firmě, která podporuje sociální nebo environmentální otázky.](https://wifitalents.com/statistic/corporate-social-responsibility/#sources)

Udržitelnost a sociální odpovědnost má ale pro firmy více pozitivních dopadů. Jedním z nich je také **schopnost přilákat nové zaměstnance** a udržet si stávající. Výzkumy totiž ukazují, že mladší generace jako jsou mileniálové nebo generace Z se více zajímají o to, jak je společnost sociálně aktivní.

Firmy se silnou agendou společensky odpovědných aktivit mají [o 13 % větší pravděpodobnost, že si udrží zaměstnance](https://wifitalents.com/statistic/corporate-social-responsibility/#sources). Zároveň firmy, které investují do udržitelnosti také přitahují více investorů. Téměř [70 % investorů spíše investuje do společnosti s dobrou pověstí](https://wifitalents.com/statistic/corporate-social-responsibility/#sources) v oblasti společenské odpovědnosti.

Pojďme se podívat na několik **příkladů odpovědného byznysu.**

## Dobročinné aktivity a zapojení klientů

Příkladem firmy, která dává možnost svým zákazníkům zapojit se do dobročinných aktivit je neopojišťovna [Lemonade](https://www.lemonade.com/). Prostřednictvím programu [_Giveback_](https://www.lemonade.com/giveback) věnuje až **40 % nevyzvednutých pojistných prémií na charitu**.

Zákazníci si při nákupu pojistky mohou vybrat charitativní organizaci, které přispějí. Peníze, které by si jiné pojišťovny nechaly jako zisk, Lemonade rozdává. Tímto způsobem zákazníci nejen chrání svůj majetek, ale také pomáhají ostatním.

Giveback je jednou z aktivit, díky které se daří Lemonade **přitahovat mladší cílovou skupinu**.

![](https://cdn.prod.website-files.com/5fd907db02e529a236a5a59e/673336914d605ff490a378da_673334359fcc95faed4785e8_Program%2520GiveBack%2520od%2520Lemonade.png)

Ukázka Give back v mobilní aplikaci \| Zdroj: lemonade.com

V loňském roce zaujala média kampaň prvního australského uhlíkové neutrálního operátora [Belong](https://www.belong.com.au/). Kampaň nazvaná Thummit sleduje příběh lidského palce, který se snaží zdolat Mt. Everest. Kampaň upozorňuje na ekologický dopad každodenního scrollování na telefonech.

Každý měsíc totiž průměrný Australan **při scrollování zdolá stejnou vzdálenost jako je výška Mt. Everestu**(8 849 m). Tímto způsobem chce Belong zvýšit povědomí o uhlíkové stopě používání mobilů a nabídnout své uhlíkově neutrální mobilní služby jako řešení.

Firma se zavázala být [uhlíkově neutrální a do roku 2030 plánuje snížit své emise o 50 %](https://campaignbrief.com/belong-invites-australians-to-scroll-good-in-latest-brand-campaign-via-howatsoncompany/).

Thummit - Belong from Howatson + Co on Vimeo

![video thumbnail](https://i.vimeocdn.com/video/1635993646-0a5b093bd1d5acfba864daff3576e6eac510f728e8bf9b29f95232af341dc548-d?mw=80&q=85)

Playing in picture-in-picture

More options

# More options

Like

Add to Watch Later

Share

Play

Show controls

CC/SubtitlesTranscriptSettingsPicture-in-PictureFullscreen

[Watch on Vimeo](https://vimeo.com/809594400?fl=pl&fe=vl)

# CC/Subtitles

Off

English (auto-generated) CC

Customize

Preview

# Settings

QualityAuto

SpeedNormal

Kromě toho se snaží rozšiřovat povědomí o [renovaci a recyklaci elektronického odpadu](https://www.belong.com.au/go/sustainability/circular-economy). Belong chce omezit plýtvání tím, že zákazníkům nabízí pouze ty technologie, které opravdu potřebují. Umožňují jim používat internet s vlastními modemy a nové nabízejí jen, pokud je to nezbytné.

Dále povzbuzují zákazníky k recyklaci starých zařízení. Aby to bylo snadnější, spolupracují s programem MobileMuster, který zajišťuje **recyklaci mobilních telefonů**. Belong tak nabízí jednoduché zpracování starých zařízení od zákazníků.

A v roce 2022 uvedli e-shop s repasovanými telefony [Second life](https://www.ashleyelizabethling.com/belong-second-life-shop), který umožňuje pořídit si zařízení z druhé ruky jednoduše a bez starostí.

![](https://cdn.prod.website-files.com/5fd907db02e529a236a5a59e/673336914d605ff490a378be_673334de400475f23a47c6e6_Belong%2520obchod%2520s%2520pouz%25CC%258Citou%2520elektronikou.png)

Belong obchod s použitou elektronikou \| Zdroj: ashleyelizabethling.com

## Etické bankovnictví a zodpovědné finance

Jedním z příkladů **etického bankovnictví** je Nizozemská [Triodos Bank](https://www.triodos.co.uk/). Zaměřuje se na podporu projektů, které mají pozitivní dopad na společnost a životní prostředí. V roce 2024 byla oceněna jako [nejlepší etický finanční poskytovatel na British Bank Awards](https://exeterchamber.co.uk/blog/2024/05/13/triodos-bank-announced-as-best-ethical-financial-provider-at-the-british-bank-awards/).

![](https://cdn.prod.website-files.com/5fd907db02e529a236a5a59e/673336914d605ff490a378d4_6733352daf355d1f09485f62_Uka%25CC%2581zka%2520aplikace%2520Triodos%2520Bank.png)

Ukázka aplikace Triodos Bank \| Zdroj: triodos.co.uk

Svým klientům Triodos nabízí jedinečný pohled na to, jak jejich peníze přispívají udržitelnějšímu prostředí. Zákazníci nyní mohou [vidět pozitivní dopad každé libry](https://www.triodos.co.uk/articles/2022/impact-section-and-calculations-of-savings-and-investments-in-triodos-mobile-app), kterou ušetřili nebo investovali s Triodos.

Investoři do fondů Triodos Impact Investment Funds mají možnost sledovat, jak jejich investice přispívají k ochraně životního prostředí, například tím, že snižují uhlíkové emise nebo podporují výrobu udržitelné energie.

Navíc mohou vidět, jak jejich prostředky pomáhají v sociální oblasti, například počtem vyrobených udržitelných potravin.

![](https://cdn.prod.website-files.com/5fd907db02e529a236a5a59e/6733368f4d605ff490a37899_67333564f5c13a9d5279cbb7_Uka%25CC%2581zka%2520dopadu%25CC%258A%2520investic%2520v%2520mobilni%25CC%2581%2520aplikaci%2520Triodos%2520Bank.png)

Ukázka dopadů investic v mobilní aplikaci Triodos Bank \| Zdroj: triodos.co.uk

Švédská fintech společnost [Klarna](https://www.klarna.com/se/) se ve svých aktivitách zaměřuje hned na několik témat. Kromě environmentálních aktivit se snaží také rozvíjet povědomí a aktivity v oblasti udržitelnosti. Navazuje tak na rostoucí zájem mladších generací o cirkulární ekonomiku.

V roce 2023 uvedla ve své aplikaci novou funkci, která ve spolupráci s Tradera (švédské secondhand tržiště) umožňuje uživatelům jednoduše **prodávat produkty**, které si přes Klarnu zakoupili a už pro ně **nemají využití**. Tato funkce automaticky přidává popisy a obrázky, což prodej produktů usnadňuje.

![](https://cdn.prod.website-files.com/5fd907db02e529a236a5a59e/673336914d605ff490a378c8_673335949629993302bb4be4_Nova%25CC%2581%2520funkce%2520Klarny%2520pro%2520secondhand%2520prodej.png)

Nová funkce Klarny pro secondhand prodej \| Zdroj: assets.ctfassets.net

Sociálním tématem, kterému se Klarna aktivně věnuje jsou **zodpovědné finance a finanční zdraví** ve společnosti. Aby prolomila tabu kolem peněz a podpořila otevřené diskuse o utrácení, spoření a nakupování, uvedla v roce 2023 zpět karetní hru [Money Talks](https://www.klarna.com/international/press/klarna-launches-the-money-talks-card-game-to-encourage-open-conversations-around-money/), která původně vyšla v roce 2021.

Hra má tři úrovně a bonusovou část. Věnuje se tématům jako vztahy, osobní návyky a základy financí. Money Talks je dostupná v Německu a Velké Británii.

![](https://cdn.prod.website-files.com/5fd907db02e529a236a5a59e/673336914d605ff490a378cb_673335d5dcba31c822dd93cf_Klarna%2520Money%2520Talks%2520Karty.png)

Hrací karty Money Talks \| Zdroj: klarna.com

V roce 2021 Klarna ve Švédsku představila projekt [Never Forget Test](https://www.klarna.com/international/press/klarna-launches-customer-first-late-payments-programme-and-financial-support-package-for-those-who-fall-behind/), který jednorázově odpustí poplatek za upomínku. Stačí, když uživatelé, kteří zmeškali platbu, úspěšně zvládnou krátký test v aplikaci. Tento test je naučí jak lépe fungovat s vlastními penězi a jak se naučit splácet včas.

![](https://cdn.prod.website-files.com/5fd907db02e529a236a5a59e/673336914d605ff490a378b7_673335fcb0d6ae77f7f8e935_Klarna%2520Never%2520forget%2520test.png)

Klarna Never forget test \| Zdroj: omni.se

Firmy, které dnes sledují a aktivně zapojují trendy v udržitelnosti, nejsou jen v souladu s požadavky trhu a regulací. Připravují se na budoucnost, kde budou odpovědné a udržitelné praktiky standardem, nikoli výjimkou.

## **Vyzkoumali jsme to za vás**

Pravidelně sledujeme trendy ve financích, pojišťovnictví a telekomunikacích. Držíme v obraze sebe i naše klienty. A rozhodli jsme se, že se s částí našich výzkumů podělíme i s vámi. Podobných příkladů, jako jsou v tomto článku, máme stovky. Těšte se na další díl.

Zároveň vám podobné zajímavosti posíláme jednou měsíčně do e-mailu. Čtení vám nezabere víc než 5 minut. [Přihlaste se k odběru b&h trendletteru](https://www.bellhurry.com/trendletter?utm_source=web&utm_medium=blog&utm_campaign=trendy).

## **Máte co dodat? Nebo chcete detailnější vhled do našich výzkumů?**

Ozvěte se mi na [katerina.ottmarova@bellhurry.com](mailto:katerina.ottmarova@bellhurry.com).

‍

![Lukáš Zazvonil, šéf společnosti Bell & Hurry.](https://cdn.prod.website-files.com/5fd8d7e335bc94e173251786/669fa1a6bf31c9e365075426_Lukas_IMG_8951%20vel%CC%8Ckej%20vel%CC%8Ckosti.jpeg)

## Pojďme si nezávazně popovídat o vašem produktu

Ozvěte se našemu CEO Lukášovi a potkejte se s naším týmem. Vyzkoušejte si nás na něčem menším, ať máte jistotu, že své peníze investujete správně.

[Napsat e-mail](mailto:lukas.zazvonil@bellhurry.com)

[Naplánovat hovor](https://bellhurry.com/lukaszazvonil)

[lukas.zazvonil@bellhurry.com](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#)

[**+420 602 689 535**](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#)

[open lightbox](https://www.bellhurry.com/blog/proc-by-se-firmy-mely-zajimat-o-udrzitelnost-a-socialni-odpovednost#)

[![Untitled UI logotext](https://cdn.prod.website-files.com/5fd8d7e335bc94e173251786/65984dacd1f3e4f282cec7df_Logo%20(curves).svg)![Logo](https://cdn.prod.website-files.com/5fd8d7e335bc94e173251786/6683d6927d6c5c07704b8a1e_untitled-ui-logo.png)](https://www.bellhurry.com/)

Lazarská 11/6 120 00 Praha 2

Česká republika

IČ 04757831

DIČ CZ04757831

Společnost zapsaná v obchodním rejstříku vedeném Městským soudem v Praze pod spisovou značkou C 253202.

[Jak chráníme vaše osobní údaje](https://www.bellhurry.com/jak-se-starame-o-vase-udaje)